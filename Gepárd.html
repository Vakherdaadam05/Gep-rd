<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=
    , initial-scale=1.0">
    <title>Gepárd</title>
    <link rel="stylesheet" href="Gepárd.css">
</head>
<body> <h1>Gepárd</h1>
    <p>A gepárd a macskafélék családjába tartozó Acinonyx nem egyetlen élő faja.
        Jellegzetes ragadozó, mely lopakodás vagy falkában vadászás helyett 
        inkább gyorsasági fölényét kihasználva ejti el áldozatát. A gepárd a 
        leggyorsabb szárazföldi emlős. Maximális sebessége egyes kutatások szerint
         rövid távon eléri a 110–120 km/óra sebességet,mások szerint viszont csak a 93 km/órát.
    </p>
    <h2>Etimológia</h2>
    <p>Nemének tudományos neve, az Acinonyx, görögül azt jelenti „nem mozgó karom”, mivel karmai
         akkor is láthatóak maradnak, ha az állat visszahúzza őket, míg a fajnév, jubatus, jelentése
          latinul „sörényes”. A magyar gepárd név (akárcsak a francia guépard vagy a német Gepard) az
           olasz gattopardo („párducmacska”) kifejezés módosulása, talán a középkori latinon keresztül.
            Angolul a gepárd neve „cheetah” (ejtsd: [tʃiːtə]). Ez az azonos jelentésű hindi csítá szó
             átvétele, amely talán a „pettyezett” jelentésű szanszkrit csitraka elnevezésből ered.</p>

             <h3>Elterjedés, alfajok</h3>
             <p>Vadon élő gepárdok elsősorban Afrikában találhatóak, ám korábban Észak-Indiára is
                  kiterjedt az élőhelyük. A gepárdok a nyílt területeket, például a félsivatagot,
                   a szavannát és a bozótos síkságokat kedvelik. Eltekintve attól a nagyjából 200
                    egyedtől, mely az iráni Horaszán tartomány területén él, a gepárdok elterjedése
                     mára egyértelműen Afrikára korlátozódott.</p>

                     <p>A gepárdnak jelenleg az alábbi öt alfaját ismerik el:</p>

                     <ul>
                         <li>Acinonyx jubatus fearsoni – Kelet-Afrika</li>
                         <li>Acinonyx jubatus hecki – Észak-Afrika nyugati része</li>
                         <li>Acinonyx jubatus jubatus – Dél-Afrika</li>
                         <li>Acinonyx jubatus soemmeringii – Észak-Afrika keleti része</li>
                         <li>Acinonyx jubatus venaticus – Irán (korábban Észak-Afrikától Közép-Indiáig)</li>
                     </ul>

                     <p>A Acinonyx jubatus venaticus alfaj csak Iránban fordul elő. 1990-ben a Times of India
                          című lapban beszámoltak Kelet-Indiában látott gepárdról. Van rá esély, hogy néhány 
                          példány még maradt Indiában, ám ez eléggé kétséges. Az utóbbi évtizedben érkeztek 
                          beszámolók az ázsiai gepárdról Pakisztán déli részéről, Beludzsisztán tartományból is</p>
</body>
</html>